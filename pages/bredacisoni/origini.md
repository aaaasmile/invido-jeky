---
directory_name: bredacisoni
title: Origini 
in_menu: true
sort_info: 90
---


Autore: <b><i>Fabrizio Castoldi</i></b>

Le caratteristiche di zona paludosa ed acquitrinosa la ritroviamo ancora oggi nella toponomastica di alcune zone di Breda: 
<b>acquazze, lago, ronchi, valle, basse</b> e dallo stesso nome di <b>Breda Cisoni</b>. Il nome Cisone trae origine dalla configurazione del suolo 
depresso ed alle sue chiuse o<b><i>“ciuson”</i></b> regolanti il deflusso delle acque. Una ulteriore prova dell’etimologia di Cisone è l'annotazione 
sul libro dei morti, della parrocchia di Villa Pasquali, della scomparsa a Sacca nel 1626 del Rev. Giovanni Maria Roggiano rettore 
<b>“della Breda del Chiusone”</b>. 

Breda  è un nome assai frequente nella toponomastica lombarda ed è ancora in uso in certe espressioni bresciane ed ha il significato di campo 
coltivato con annessa casa colonica: dal latino “paedium”, dal latino volgare “braida” (campo suburbano), 
dal tedesco <b>“breit”</b> (fondo nelle vicinanze del paese), dai vernacoli locali “braia”. 
È soprattutto la lingua dei longobardi a rivelarsi attraverso i toponimi, ed all'origine questi nomi di luogo indicavano terreni, 
boschi, edifici o corsi d'acqua per poi rimanere legati al luogo come nome proprio. 

In longobardo <b>“braido” significa pianura a nord</b> o terreno ricavato tra gli alberi. 
Le testimonianze che esistono dei tempi storici non sono molto numerose ma abbastanza importanti: monete, mattoni, avanzi di edifici 
ci rimangono a documentare, che già al tempo dei romani, la zona bredese era abitata (Sabbioneta e Commessaggio sono le zone più vicine a 
Breda in cui esistevano già insediamenti preistorici).

Mons.<b>Antonio Parazzi</b>, dalle sue indagini, scriveva: <b><i>“ non vi ha, nel distretto di Viadana, borgata, villa, casa colonica, 
presso cui, alla profondità di circa un metro, non si mostrino tracce di un devastamento e rovina di palazzi e di case 
romane....Percorrendo la Ceriana, il Gambalone e la Cumula (che sono canali), le vie di Quattrocase, di Sabbioneta, di Villa Pasquali, 
di Breda Cisoni indi toccando Commessaggio e Brugnolo, da per tutto è gran copia di avanzi romani; 
Commessaggio come Villa Pasquali e Breda Cisoni, vanta antichità preistoriche e romane in gran copia, 
che veggionsi tuttodì per le sue ubertose campagne.”</i></b>. Sono documentati ritrovamenti di monete romane, di pietre e cocci 
nelle zone di Sacca, Lago I°, Sabbioncelli,  argine circondariale verso Mezzana. 

<a href="{relocatable: /images/breda/siti_arch_mn_800.jpg}"><img src="{relocatable: /images/breda/siti_arch_mn_200.jpg}"></a><br />
[_Cartina siti archeologici MN_]

Durante la confisca dei terreni distribuiti ai veterani dall'imperatore Augusto, è certo che comprese territori 
del mantovano non essendo stati sufficienti quelli cremonesi e quindi anche il sabbionetano subì la stessa sorte essendo 
nell'una o nell'altra provincia. 


<a href="{relocatable: /images/breda/centur_romana_800.jpg}"><img src="{relocatable: /images/breda/centur_romana_200.jpg}"></a><br />
[_Foto centuriazione romana_]

Successivamente alle vicende romane il territorio di Sabbioneta e quello di Breda vide frequenti scorribande di eserciti barbarici, 
soprattutto dei Longobardi (seconda metà del VI sec. d,C.) che amministrarono queste zone con la forma del gastaldato. 
Nel <b>dialetto bredese</b> sono presenti parole di matrice longobarda tra cui <b><i>“amò”</i></b> (ancora) derivante dal longobardo 
latino “auch modus”, <b><i>“strac”</i></b> (stanco) derivante da “strak”, <b><i>“magon”</i></b> (dispiacere) 
derivante da “mago”, <b><i>“tòch”</i></b> (pezzo) derivante da “toh”. <b><i>“spacà”</i></b> (rompere) derivante 
da “daspahhan”, <b><i>“strachin”</i></b> (formaggio cagliato da mangiare dopo pochi giorni) derivante da “strak+ittus”. 
Durante il periodo franco carolingio venne donato ai monaci dell'abazzia bresciana di Leno fino al 924 per poi passare sotto 
la giurisdizione del <b>vescovo di Parma Aicardo</b> e ritornare sotto la <b>Badia di Leno dal 958</b> i cui monaci 
esercitarono direttamente il loro dominio fino a quando il potere si limitò al riconoscimento di investiture ad altri non 
potendo più appoggiare sugli appoggi degli imperatori. Dopo l'anno mille la Contea rurale fu contesa dalle 
famiglie <b>Bosone, Persico e Dovara</b> con brevi periodi di dipendenza dal Comune di Cremona.

<a href="{relocatable: index.html}"> < Introduzione </a> |
<a href="{relocatable: 1300-1500.html}"> 1300-1500 > </a>