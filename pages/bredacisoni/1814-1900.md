---
directory_name: bredacisoni
title: 1814 - 1900 
in_menu: true
sort_info: 110
---

Autore: <b><i>Fabrizio Castoldi</i></b>

Il comune sabbionetano dal 1814 al 1859 era parte del <b>Regno Lombardo Veneto</b> e nel 1859 incorporato nel <b>regno d’ Italia</b> 
sotto la provincia di Cremona mentre <b>Mantova era ancora austriaca</b>. 

Nel 1866 al termine della terza guerra d'indipendenza <b>Breda passò sotto la giurisdizione della provincia di Mantova</b> 
distaccandosi da quella di Cremona. Tra i combattenti nelle guerre d'Indipendenza si ricordano <b>Tamacoldi Giovanni</b> 
reduce della battaglia di Ancona e bassa Italia del 1860-61 e <b>Carnevali Angelo</b> che fu volontario nei <b>Cacciatori delle Alpi di Garibaldi</b>.

Alla Visita Pastorale del vescovo di Cremona <b>Omobono Offredi</b> al vicariato di Sabbioneta (dal 21 al 24 Maggio1810) la parrocchia 
di <b>Breda Cisoni contava 1230 anime</b>. A metà del XIX° secolo la popolazione salì a 1350 abitanti. 
Nei decenni successivi si registrano la creazione del servizio postale a Breda e Villa (25 settembre 1876), la nascita 
della <b>Cooperativa di consumo</b> (fine XIX sec.). Fiorente in questi anni è l'attività dei <b><i>“sugher”</i></b> che con la canapa 
costruivano corde e funi (ancora oggi la zona nord-est del paese lungo la via XXV aprile è detta “ i sugher” in quanto fu sede di questa produzione).

<a href="{relocatable: /images/breda/tramorari_800.jpg}"><img src="{relocatable: /images/breda/tramorari_200.jpg}"></a><br />  
[_Foto tabella orari 1897_]

Il 25 Novembre 1886 viene inaugurata la <b>linea tramviaria Mantova-Viadana</b> che verrà utilizzata fino al 1934 e smantellata definitivamente 
nel 1935 per essere sostituita dall'autobus dell'<b>Impresa Autoservizi F.lli Lazzi</b>. 
Della <b>tramvia a Breda resta la stazione</b>(attuale ambulatorio medico ed abitazione) ed un piccolo ponte al termine di via Settecamini. 
La linea proveniva da Commessaggio compiendo il percorso dell'attuale ex strada statale ed immettendosi in <b>località Fornace</b> 
nel tratto di strada comunale che da Ronchi porta a Breda seguiva la via Settecamini per immettersi sull’attuale via XXV Aprile di fronte 
alle scuole per proseguire verso la successiva stazione di Villa.  


<a href="{relocatable: 1600-1814.html}"> < 1600-1814 </a> |
<a href="{relocatable: 1900-oggi.html}"> 1900 - Oggi > </a>